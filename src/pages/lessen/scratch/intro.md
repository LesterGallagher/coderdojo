---
title: Scratch Les 1&2 alternatief
layout: Les
isIntro: true
draft: true
date: 2019-05-18T19:35:21.532Z
description: Scratch Les 1&2 alternatief - Ping-Pong spel
image: /uploads/screen-shot-09-18-19-at-04.48-pm.png
next: Scratch LES 2
---
# **LES 1:**

## **Een spelletje Ping Pong**

**Het spelletje dat we gaan maken is gebaseerd op een van de eerste computerspelletjes: Pong.** \
**Het scherm hiernaast laat het eindresultaat zien. Kun je bedenken hoeveel sprites je nodig hebt?**  

![](/uploads/screen-shot-09-18-19-at-04.48-pm.png)

**Bij dit spel doet de kat niet mee. We kunnen de kat met de schaar verwijderen.** \
**Of haal de kat weg door met de rechtermuisknop op de kat te klikken en dan op verwijderen te klikken.**

![](/uploads/screen-shot-09-18-19-at-04.39-pm.png)

**Kies een leuke achtergrond en zoek in de sprite bibliotheek een bal.** 

**Hieronder zie je het begin van het script voor de bal. Het zorgt ervoor dat de bal vanuit het midden in een willekeurige richting gaat bewegen, en bij alle vier de randen terug stuitert.** 

![](/uploads/bal-codes.png)

**In de sprite bibliotheek zit een batje (“paddle”). Als je die gebruikt moet je het uiterlijk aanpassen: het batje moet rechtop staan want de bal komt van opzij.** 

![](/uploads/badje.jpg)

**Het script van het batje zet eerst het batje aan de rand van het scherm. En “luistert” dan met twee als … dan … -blokjes of er op pijltje omhoog of pijltje omlaag wordt gedrukt. In Scratch gebruik je x voor links/rechts en y voor hoog/laag.**  \
**Bij pijltje omhoog verander je y met 10, bij pijltje omlaag haal je er juist 10 vanaf**

**Kijk naar het script hieronder:**

![](/uploads/scriot-badje.png)

**Als je het batje af hebt kun je met het stempel een kopie maken, het tweede batje heeft hetzelfde uiterlijk en bijna hetzelfde script.** \
**Zie hieronder hoe je maar drie dingen moet veranderen.** 

![](/uploads/script-badje-2.png)

**Hieronder staan twee scripts van de bal waarin de bal omkeert als een van de twee batjes wordt geraakt. De naam van de batjes kun je veranderen door op het blauwe balletje met i te klikken.** 

![](/uploads/scripts-balletje.jpg)

**Om de score bij te houden hebben we twee variabelen nodig.**\
D**ie maak je met de knop “maak variabele” bij Data-blokken.** 

**Het script hieronder is een uitbreiding van het eerste script voor de bal.** 

**Na de groene vlag worden de scores op nul gezet.** 

**Iedere keer nadat de bal beweegt wordt er gecontroleerd of de bal voorbij een van de twee batjes is gegaan. Als dat zo is krijgt een van de twee spelers een punt en gaat de bal terug naar het midden.** 

![](/uploads/script-voor-de-score.png)

**Als je dit project wilt zien (scripts en hoe het werkt) dan kun je naar onderstaande link gaan.** \
**Maar........probeer eerst zelf of je alles zonder te "spieken" kunt maken.** 

**https://scratch.mit.edu/projects/196798874**/

## **Succes**

- - -

- - -
